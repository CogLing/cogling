---
title: "سلام به دنیای قشنگ نو"
date: 2018-01-09T19:21:23+03:30
authors: ["dariubs"]
categories:
  - عمومی
tags:
  - کتاب
  - گیتهاب
  - netlify
  - هیوگو
draft: false
---
راستش این عنوان رو انتخاب کردم چون مرسوم بین برنامه‌نویسان شروع با سلامی به دنیاست و البته این روزها کتابی که برای خوندن دارم، دنیای قشنگ نو اثر جاودانه‌ی آلدوس هاکسلی هست. کتابی که مدتها پیش می‌خواستم بخونم اما خب تا این روزا کش اومد شروعش. کتابی که نگاهی متفاوت از نگاه جورج اورول به تفکر ویران‌شهر داره و شاید داستان کمی مدرن‌تر و به حال این روزای دنیا نزدیکتر باشه، هرچند که بخاطر شرایط ویژه‌ی کشور ما شاید ارتباط با مدل داستان‌های اورول برای ما راحت‌تر باشه.

این کتاب رو تا انتها نخوندم هنوز و قضاوت درموردش زوده اما تا همینجا هم بسیار توصیه میشه تهیه کنید و بخونید. من دارم نسخه‌ی فارسی با ترجمه‌ی سعید حمیدیان از انتشارات نیلوفر رو میخونم. ترجمه ای نسبتا خوب و البته سخت در بعضی قسمتها که بخاطر ذات سخت و دشوار‌ِ ترجمه‌ی قسمت‌های علمی به زبان شیرین فارسیه.

به هرحال الان وبلاگ جدیدم اینجاست. احتمالا یکی از اولین کارهایی که نیاز هست انجام بدم منتقل کردن یکسری متون و نوشته‌ها از وبلاگ قدیم به اینجا هست. اینجا رو با **[هیوگو](https://gohugo.io)** که یک  *[راهنما روی کدرز](http://coderz.ir/go-hugo)* براش نوشتم ساختم. از تم **[minimo](https://minimo.netlify.com/)** که قدری نیاز به راست به چپ شدن داشت استفاده کردم و روی یک **[مخزن گیتهاب](https://github.com/dariubs/dariush)** پروژه را قرار دادم و البته وبسایت روی **[Netlify](https://www.netlify.com)** هاست شده و ssl هم Let's Encrypt هست که خود Netlify به سادگی فعال کرد. شاید فرصتی شد و راهنمای مفصل‌تری در اینباره نوشتم.

همین :)
